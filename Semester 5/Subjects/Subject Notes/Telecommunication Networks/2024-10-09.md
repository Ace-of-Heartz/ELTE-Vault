---
is_lecture: true
course: "[[Telekommunikációs hálózatok Ea]]"
---
# Gyakorlat
## UDP
- SOCK_STREAM helyett -> SOCK_DGRAM

# Előadás
## Framing / Keretezés / Keret képzés
Bitek kódolása ~ fizikai réteg feladat

**Adatblokkok kódolása**:
- Csomagkapcsolt hálózatok
	- Csomagútvonalak információval
	- Adathatárok ismerése
- Adatkapcsolati réteg:
	- Hibák jelzése és szüks. javítása => bitfolyam keretekre tördelése és ellenörző összegek számítása

**Keret képzés fajtái**: 
- bájt alapú protokollok
- bit alapú protokollok
- óra alapú protokollok

### Bájt alapú protokollok
#### Karakterszámlálás
Keretlévő karakterek számának megadása a keret fejlécében lévő mezőben
- vevő adatkapcsolati rétege ismeri a keret végét
! Érzékeny a hibára !

#### Byte stuffing
Speciális FLAG jelzi a keret végét (keret vége és elejéhez is korábban)
**Baj lehet**:  FLAG szereplése az adatok közt
Pont-pont alapú protokollok használják: 
- modem, DSL, cellular

### Bit alapú protokollok
#### Bit stuffing 
- Minden keret speciális mintával keződödik és végződik (kezdő és záró bitsorozat megegyezik)
- **Küldő**: minden 11111 sorozat után 0 beszúrása 
- **Fogadó**: ez alapján szabálytalanságok kiszűrésey
- Legrosszabb esetben 20%-os telj. vesztés

### Óra alapú protokollok
#### SONET (Synchronous Optical Network)
- Nagyon gyors optikai kábelen való átvitelhez
- STS-n
- STS-1 keretei rögzített méretűek
	- 810 bájt fogadása után újabb keret-kezdő mintázat keresése
- Fizikai részhez tartozik:
	- NZR kódolással bitek küldése 
	- Payload kódolása XOR-ral egy spec. 127 bites mintával

## Zaj kezelés
**Bithibák**:
- *egyszerű bithiba*: adategység 1 bitjének megváltozása
- *csoportos bithiba*: fogadott bitek egy olyan folytonos sorazata, amelynek első és utolsó szimbóluma hibás és *nem* létezik ezen két szimb.-al határolt részsorozatban olyan m hosszú részsorozat, amelyet helyesen fogadtunk volna a *hiba burst*-on belül
	- m ~ védelmi övezet
### Naiv hibadetektálás
Két másolat elküldése (NAGYON ROSSZ)
- költséges, hatékonysága jelentősen csökken
- 2x annyi lehetőség a hibára ~ gyenge hibavédelem

### Paritásbit
- +1 bit a bitsorozathoz, úgy hogy a bitek száma páros legyen
- 1 hiba detektálható
- 2 hiba nem detektálható -> hiba burst ellen nem véd

## Hibavezérlés
**Stratégiák**:
- Hibajavító kódok
	- Előre hibajavítás
	- Forward Error Corretion
	- => kevésbé megbízható csatornákon 
- Hiba detektálás és újraküldés
	- Automatic Repeat Request (ARQ)
	- megbízható csatornákon jó

**Célok**: 
- Hiba detektálás
	- javítással
	- javítás nélkül 
- Hiba javítás 
	- detektálás nélkül 

**Redudancia**: -> szüks. a hibavezérléshez
- Redudancia nélkül
	- $2^m$  lehetséges üzenet írható le $m$ biten 
	- Mindegyik helyes (legal) üzenet és fontos tartalmazhat
	- Ekkor minden hiba egy új helyes (hiba) üzenetet eredményez

**Keret felépítése**: 
- m adatbit
- r redundáns/ellenőrző bit
- n = m + r -> n hosszú *kódszó*

## Elméleti alapok

### Def.: *Hamming távolság* (EGY METRIKA)
Olyan pozíciók száma, amelyeken a két kódszóban különböző bitek állnak
- $d(x,y)$
**Legyen**: S egyenlő hosszú bitszavak halmaza
**Ekkor**: S Hamming távolsága: $d(S)$

#### Használata 
d(S) = 1 esetén:
- nincs hibafelismerés
- megengedett kódszóból megengedett kódszó állhat elő 1 bit hibával
d(S) = 2 esetén:
- **ha**: létezik olyan $x$ megengedett kódszó az $u$ kódszóhoz, hogy $d(u,x) = 1$, akkor hiba történt
- feltéve, hogy az $u$ és $v$ megengedett kódszavak távolsága minimális, akkor a következő összefüggés teljesül: 
	- $2 = d(u,v) \leq d(u,x) + d(x,v)$
	- azaz: egy bithiba felismerhető, de nem javítható

## Hiba felismerés
d bithiba *felismeréséhez* **legalább** $d+1$ Hamming-távolságú kód szükséges
- **azaz**:  a megengedett keretek halmazában legalább d+1 Hamming távolság szükséges
d bithiba *javításához* **legalább** $2d + 1$ Hamming-távolságú kód szükséges 
- **azaz**: a megengedett keretek halmazában legalább 2d+1 Hamming távolság szükséges

## Tétel: *Hamming korlát bináris kódkönyvre*
Minden $C \subseteq \{ 0,1 \}^n$ kód, ahol $d(C) = k (\in \mathbb{N}_{+})$. Akkor teljesül az alábbi összefüggés:
$$
|C| \sum^{\lfloor \frac{k-1}{2}  \rfloor }_{i=0} {n\choose i} \leq 2^n 
$$
Biz: Lásd füzet

## Def.: *Ráta*
$S \subseteq \{ 0,1 \}^n$ kód *rátája* $R_{s}=\frac{\log_{2}|s|}{n}$ 
- *hatékonyságát* karakterizálja

## Def.: *Távolság*
$S \subseteq \{ 0,1 \}^n$ kód *távolsága* $\delta_{S}=\frac{d(S)}{n}$ 
- *hibakezelési lehetőségeket* karakterizálja

Jó kódnak a rátája és a távolsága nagy

## Re: Paritásbit használata
**Paritásbit megválasztása**: a kódszóban az 1-esek száma páros (vagy páratlan)
- **Odd parity**: egyesek száma páratlan -> 0; egyébként 1
- **Even parity**: egyesek száma páros -> 0; egyébként 1

### Egy paritást használó módszer (Hamming)
1. Kódszó bitjeinek számozása 1-gyel kezdődően
2. 2 egészhatvány sorszámú pozíciói az ellenörző bitek
3. maradék helyek: üzenet bitjei
4. mindegyik ellenörző bit a bitek valamilyen csoportjának a paritását állítja be a párosra (vagy páratlanra)
5. egy bit több paritásszámítási csoportba tartozhat:
	- $k$ pozíció a kettő hatványok összegeként felírva, a felbontásban szereplő ellenörző pozíciók ellenőrzik a k-adik pozíciót
6. *vevő*: számlálóját 0-ra állítja az üzenet megérkezésekor, ezt követően megvizsgálja a paritás biteket
	- ha a k-adik paritás nem jó, akkor a számlálóhoz ad k-t
	- ha a számláló 0, akkor érvényes a kódszó
	- ha nem 0, akkor a hibás bit sorszámát tartalmazza

## Hibejelző kódok

### CRC

#### Algoritmus
**Legyen**:
- $G(x)$ generátor polinom ($r$ fokú) ~ *küldő* és *vevő* egyaránt ismeri

**Lépések**:
1. $x^rM(x)$ polinom létrehozása: $r$ darab 0 bit hozzáfűzése a keret alacsony helyi értékű végéhez ($m+r$ bit lesz)
2. $\frac{x^rM(x)}{G(x)}\ mod\ 2$ legyen a maradék
3. Vonjuk ki a maradékot $x^rM(x)$-hez tartozó bitsorozatból (mod 2). Világos, hogy a maradék $\leq r$ bitet tartalmaz. Az **eredmény**: ellenrőrző összeggel ellátott, továbbítandó keret. ($T(x)$ jelölés)
4. Vevő megkapja: $T(x) + E(x)$ polinomnak megfelelő sorozatot ~ $E(x)$ hiba polinom
5. $G(x)$ generátor polinommal való osztás után: $R(x)$ a maradék. Nem nulla -> Hiba történt!

#### Áttekintés
**Legyen**:
- $M(x)$ ~ eredeti keret
- $G(x)$ ~ generátor polinom
- $r(x) = x^gM(x)\ mod\ G(x)$

**Küldő**: 
- $T(x) = x^gM(x) + r(x)$ küldi

**Csatorna**:
- $E(x)$ hibapolinomot "hozzáadja"

**Fogadó**:
- $m(x) = T(x) + E(x)$ a fogadott adat
- Kiszámolja: $(T(x) + E(x))\ mod\ G(x)$ 
	- Ha $=0$ ~ Nem volt hiba
	- Ha $\neq0$ ~ Hiba!

#### Megjegyzések

- $G(x)$ többszöröseinek megfelelő bithibákat nem ismerjük fel: $\exists j \in \mathbb{N}: E(x) = x^jG(x)$
- $G(x)$ legmagasabb és legalacsonyabb fokú tagjának együttható mindig $1$ 

#### Hiba események

**Egybites hibát tud jelezni**: $E(x) = x^i$, ahol $i$ a hibás bit sorszáma ($G(x)$ kettő vagy több tagból áll)

**Ha**: $E(x) = x^i+x^j=x^j(x^{i-j}+1)$ ($i > j$), azaz két izolált egybites hiba esetén:
- $G(x)$ ne legyen osztható $x$-szel
- $G(x)$ ne legyen osztható $x^k+1$-el semmilyen, a maximális kerethossznál kisebb $k$-ra

**Viszont**:
- Ha $E(x)$ páratlan számú tagot tartalmaz, akkor nem lehet $x+1$ többszöröse. => Ha $G(x)$ $x+1$ többszöröse, akkor minden páratlan számú hiba felismerhető.
- Egy $r$ ellenőrző bittel ellátott polinom-kód minden legfeljebb $r$ hosszúságú csoportos hibát jelezni tud

## Forgalomszabályozás

*Gyors adó, lassú vevő problémája*
Megoldási lehetőségek:
1. Visszacsatolás alapú forgalomszabályozás (*feedback-based flow control*) ~ engedélyezés
2. Sebesség alapú forgalomszabályozás (*rate-based flow control*) 
	- Protokollba integrált sebességkorlát
	- Adatkapcsolati réteg nem használja

### Kihasználtság ($\eta$)

- Csomag elküldéséhez szükséges idő: $T_{packet}$
- Következő keret küldéséig eltelt idő: $T_{ack}$
- **Így**: $T_{packet} + d + T_{ack} + d$

### Elemi adatkapcsolati protokollok

**Feltevések**:
- Fizikai, adatkapcsolati és hálózati réteg független folyamatok + üzeneteken keresztül kommunikálnak
- $A$ gép $B$ gépnek hosszú adatfolyamot tud küldeni, amennyiben megbízható és összeköttetés alapú szolgálatot alkalmaz
- Gépek nem fagynak le
- *Adatkapcsolati fejrészben*: vezérlési infók
- *Adatkapcsolati lábrészben*: ellenőrző összeg

**Fajták**:
- **Szimplex kommunikáció**: pusztán egy irányba lehetséges kommunikáció
- **Fél-duplex kommunikáció**: mindkét irányba folyhat kommunikáció, de egyszerre csak egy irányba
- **Duplex kommunikáció**: mindkét irányba komm. szimultán módon 

#### Korlátozás néküli szimplex protokoll

**Környezet**: 
- Adó és vevő hálózati rétegei minden készen állnak
- Feldolgozási időktől eltekintünk
- Végtelen puffer-terület
- Keretek sosem rontódnak/vesznek el az adatkapcsolati rétegek közötti komm. csatornában

**Protokoll**:
- **Résztvevők**: *küldő*, *vevő*
- $\emptyset$ nyugta, $\emptyset$ sorszámozás
- *Küldő*: végtelen ciklusban küldi kifele a kereteket folyamatosan
- *Vevő*: első keretre várakozik; keret érkezésekor a puffer tartalmát változóba teszi és továbbküldi a *hálózati rétegnek* az *adatrészt* 

#### Szimplex megáll-és-vár protokoll (Stop-and-wait protocol)

**Környezet**:
- Adó és vevő hálózati rétegei minden készen állnak 
- ❗Vevőnek $\Delta t$ időre van szüksége a bejövő keret feldolgozására (nincs pufferelés, nincs sorban állás)
- keretek sosem rontódnak/vesznek el az adatkapcsolati rétegek közötti komm. csatornában

**Protokoll**:
- **Résztvevők**: *küldő* és *vevő*
- ❗ *Küldő*: egyesével küldi a kereteket, addig nem küld újat, amíg nem kap nyugtát *vevőtől*
- ❗ *Vevő*:  első keretre várakozik; keret érkezésekor a puffer tartalmát változóba teszi és továbbküldi a *hálózati rétegnek* az *adatrészt*  + **nyugtázza a keretet**

**Következmény**:
- fél-duplex csatorna kell (nyugtázás + küldés)

#### Szimplex protokoll zajos csatornához

**Környezet**: 
- Adó és vevő hálózati rétegei minden készen állnak 
- Vevőnek $\Delta t$ időre van szüksége a bejövő keret feldolgozására (nincs pufferelés, nincs sorban állás)
- ❗Adatkapcsolati rétegek közötti kommunikációs csatorna hibázhat (*elvesztés/sérülés*)

**Protokoll**:
- **Résztvevők**: *küldő* és *vevő*
- ❗*Küldő*: egyesével küldi a kereteket, addig nem küld újat, amíg nem kap nyugtát a *vevőtől* egy **határidőn belül**; ha határidő lejár, akkor az aktuális keretet újraküldi
- ❗*Vevő*: várakozik az első keret megérkezésére, keret megérkezésekor a hardver puffer tartalmát változóba teszi, és **leellenőrzi a kontroll összeget** 
	- **Nincs hiba**: adatrészt továbbküldi a hálózati rétegnek, majd nyugtázza a keretet
	- **Hiba**: eldobja a keretet és nem nyugtáz

**Következmény**:
- lehetnek duplikátumok

### Alternáló-bit protokoll (ABP)

**Megoldás**: sorszámok használata ~ $\{ 0,1 \}$ elég

**Protokoll**: 
- **Résztvevők**: *küldő* és *vevő*
- *Küldő*: sorszámmal ellátott keret küldése (kezdetben 0 sorszámmal); addig nem küld újat, amíg nem kap nyugtát a vevőtől egy megadott határidőn belül
	- **Nyugat határidőn belül megérkezik**: sorszám léptetése (mod 2) és következő sorszámmal ellátott keret küldése
	- **Határidő lejár**: Ismételten elküldi az aktuális sorszámmal ellátott keretet
- *Vevő*: Kezdetben várakozik első keretre (0 sorszámmal); keret érkezésekor a hardver puffer tartalmát változóba teszi; ellenőrzi a kontroll összeget **és a sorszámot**
	- **Nincs hiba**: Adatrész továbbküldése a hálózati rétegnek, nyugtázás, sorszámát lépteti mod 2
	- **Hiba**: eldobja a keretet és nem nyugtáz 

**Kihasználtság**:
- $\eta = \frac{T_{packet}}{T_{packet} + d + T_{ack} + d}$
- Nagy propagációs idő esetén nem hatékony

=> **Hatékonyság javítása**: 
- Küldők egymás után küldik a kereteket (nyugta megvárása nélkül)
- Pipeline technika
- ABP kiterjesztése sorszámok bevezetésével

### Csúszó-ablak protokoll

**Alapok**: (Általános)
- Adott időpontban több keret is lehet átviteli állapotban
- *Fogadó*: $n$ keretnek megfelelő méretű puffer
- *Küldő*: max. $n$, azaz ablak méretnyi nyugtázatlan keret küldése engedélyezett
- Keret sorozatbeli pozíciója adja a keret címkéjét (*sorozatszám*)

**Alapok**: (Fogadó)
- Keret nyugtázója tartalmazza a következőnek várt keret sorozatszámát
	- *kummulatív nyugta*: Egyszerre több keretet nyugtázó nyugta (Pl. $RR4$ ~ 4. sorszámig (exclusive) mindent megkaptunk)
- Hibás kereteket el kell dobni
- Nem megengedett sorozatszámmal érkező kereteket el kell dobni

**Jellemzők**: (Általános)
- *Adási ablak*: küldő nyilvántartja a küldhető sorozatszámok halmazát
- *Vételi ablak*: fogadó nyilvántartja a fogadható sorozatszámok halmazát
- Sorozatszámok halmaza mindig véges
	- $K$-bites mező esetén: $[0\dots 2^K-1]$ 
- Adási ablak minden küldéssel szűkül, illetve nő egy nyugta érkezésével

**Jellemzők**: (Gyakorlati alkalmazás)
- Kétirányú adatfolyamot kell kezelni (*duplex csatorna*)
	- Két különb. szimplex csatorna (két áramkör használata)
	- Egy csatorna (egy áramkör)
		- *Piggybacking módszer*: Kimenő nyugtákat késleltetjük, hogy rá tudjuk akasztani a következő kimenő adatkeretre ($ack$ mező használata)

#### Egybites csúszó-ablak protokoll állapotátmenetei

**Környezet**: 
- Max. ablak méret: 1
- Szimultán adat lehetséges

### Pipelining

**Eddigi feltételezés**: keret vevőhöz való megérkezéséhez és a nyugta visszaérkezéséhez együttesen szükséges idő elhanyagolható 
- Nagy **RTT** a sávszélesség kihasználtságra hatással lehet
- **Ötlet**: egyszerre több keret küldése 
- **Ha** az adatsebesség és az RTT szorzata nagy, **akkor** érdemes nagyméretű adási ablakot használni (*pipelining*)

Ha egy hosszú folyam közepén történik  egy keret hiba: (*stratégiák*)
- *visszalépés N-nel* (*go-back-in*)
- *szelektív ismétlés* (*selective-repeat*)

#### Visszalépés N-nel

**Lényege**:
- Összes hibás keret utáni keretet eldobja és nyugtát sem küld róluk
- Adó ekkor újraküldi az összes nyugtázatlan keretet, kezdve a sérült kerettel (Időzítő lejárta utána)

**Következmények**: 
- Egy méretű vételi ablakot feltételezünk
- Nagy sávszélességet pazarolhat el, ha nagy a hibaarány

#### Szelektív ismétlés

**Lényege**: 
- Hibás kereteket eldobja, a jó kereteket a hibás után puffereli
- Időzítő lejártával az adó a legrégebbi nyugtázatlan keretet küldi újra (az utána jövőket nem!)

**Következmény**: 
- (**NAK**) ~ Negatív nyugat: használata a hatékonyságon javíthat 
	- Egynél nagyobb méretű vételi ablakot feltételez
- Nagy vételi ablak esetén nagy memória igény


## Közeg hozzáférés vezérlése (MAC) - Media Access Controll

### Közeg hozzáférés 

**Ethernet** és **Wifi** ~ többszörös hozzáférést biztosító technológiák
- Átviteli közegben több résztvevő osztozik (*adatszórás*)
- Egyidejű átvitel **ütközést** okoz (*átvitel meghiúsul*)

### MAC

**Követelmények**:
- Szabályok a közeg megosztására
- Stratégiák az ütközések detektálásához, elkerüléséhez és feloldásához

#### MAC alréteg

**Adatszóró csatornát használó hálózatok tárgyköre**
- **Kulcskérdés**: Melyik állomás kapja a csatornahasználat jogát

**Csatorna kiosztás történhet**: 
- statikus módon (FDM, TDM)
- dinamikus módon 

**Protokollok**:
- Verseny vagy ütközés alapú protokollok (ALOHA, CSMA, CSMA/CD)
- Verseny-mentes protokollok (bittérkép-alapú protokollok, bináris visszaszámlálás)
- Korlátozott verseny protokollok (adaptív fa protokollok)

##### Statikus csatorna kiosztás

**Frekvenciaosztásos nyalábolás**
- $N$ darab felhasználó feltételezése => $N$ darab egyenlő méretű sávra osztás és felhasználok sávokhoz való hozzárendelése
- **Következik**: állomások nem zavarják egymást
- Előnyös, ha:
	- Fix számú felhasználó
	- Nagy forgalmi igényt támasztanak
- Probléma, ha:
	- Löketszerű forgalom merül fel

**Időosztásos nyalábolás**
- N darab felhasználó feltételezése => Időegységet N egyenlő méretű időrésre (*slot*) osztják, és minden réshez hozzárendelnek egy felhasználót
- Probléma, ha:
	- Löketszerű forgalom merül fel ~ nem lesz hatékony

##### Dinamikus csatornakiosztás

1. **Állomás modell**
	- $N$ terminál/állomás
	- $\Delta t$ idő alatt csomag érkezésének valószínűsége: $\lambda \Delta t$, ahol:
		-  $\lambda$ ~ érkezési folyam ráta
2. **Egyetlen csatorna feltételezés** 
	- *Minden* állomás egyenrangú
	- *Minden* kommunikáció egy csatornán zajlik
	- *Minden* állomás tud küldeni és fogadni csomagot
3. **Ütközés feltételezés**
	- *Ha*: két keret idő egy időben kerül átvitelre . . .
	- *Akkor*: . . . az eredményül kapott jel értelmezhetetlenné válik
4. **Folytonos időmodell** vs. **Diszkrét időmodell**
5. **Vivőjel érzékelés** vs. **Vivőjel érzékelés *hiánya***

##### Időmodell

**Folytonos**: Mindegyik állomás tetsz. időpontban megkezdtheti a küldésre kész keretének sugárzását.

**Diszkrét**: 
- Az időt diszkrét résekre osztjuk.
- Keret továbbítás csak időkérés elején lehet.
- Időrés lehet üres, sikeres vagy ütközéses.

##### Vivőjel érzékelési képesség
Egyes állomások vagy rendelkeznek vele, vagy nem.
Egyszerűstett modell: 

**Ha nincs**:
- Az állomás nem tudja megvizsgálni a *közös csatorna* állapotát.
- Ha van rá lehetőségük, elkezdenek küldeni.

**Ha van**:
- Küldés előtt az állomás megtudja vizsgálni a *közös csatorna* állapotát.
- **Csatorna állapotai**: 
	- *Foglalt*
	- *Szabad*
- Ha a csatorna foglalt, az állomások nem próbálják meg használni

### Hatékonyság mérése

**Átvitel** (*throughput*) ($S$) : $\frac{sikeresen\ átvitt\ csomagok}{keretek \ száma\ egy\ időegység\ alatt}$

**Késleltetés** (*delay*): Egy csomag átviteléhez szükséges idő

**Fairség** (*fairness*): Minden állomás egyenrangúként van kezelve

**Terhelés** ($G$): Protokoll által kezelendő csomagok száma egy időegység alatt
- $G>1$: *túlterhelés*
- Csatorna egy kérést tud elvezetni
- **Ideális esetben**: 
	- Ha $G < 1,S=G$
	- Ha $G \geq 1,S=1$
	- Ahol egy csomag kiküldése egy időegységet vesz igénybe

### (Tiszta) ALOHA

**Algoritmus**: 
- Ha van elküldendő adat, akkor elküldi
- Alacsonyköltségű, nagyon egyszerű megoldás

#### ALOHA

**Topológia**: 
- broadcast rádió több állomással

**Protokoll**:
- Állomások *azonnal* küldenek
- Fogadók *minden* csomagot nyugtáznak
- Nincs nyugta = ütközés. Véletlen ideig vár, majd újraküld

#### Kritika

- Egyszerű, de radikális
- Korábbi megoldások mindig felosztották a csatornát (TDMA,FDMA)
- Kevés küldő esetére készült

#### Vizsgálata

**Jelölések**:
- $T_{f}$ ~ keret-idő (feldolgozási, átviteli és propagációs)
- $S$ ~ sikeres keret átvitelek átlagos száma $T_{f}$ idő alatt
- $G$ ~ $T_{f}$ idő alatti összes átviteli kísérletek átlagos száma
- $D$ ~ Egy keret *küldésre kész állapota* és *sikeres átvitele* között eltelt átlagos idő

**Feltételezések**:
- *Minden* keret konstans méretű
- Csatorna *zajmentes*, hibák csak ütközések miatt történnek
- Keretek nem kerülnek sorokba az egyedi állomásokon
- Egy csatorna egy *Poisson-folyamként* viselkedik

**Észrevételek**:
- $S$ "jó" átvitelek egy keret idő alatt és $G$ az összes átviteli kísérlet egy keret idő alatt, így: $S = S(G) = G \times(\text{"Jó" átvitelek valószínűsége})$
- **Sebezhetőségi idő** egy keret sikeres átviteléhez: $2T_{f}$
- **Tehát**: "jó" átvitel valószínűsége megegyezik annak a valószínűségével, hogy a sebezhetőségi idő alatt *nincs* beérkező keret 

**Így**: 
- $P_{k}(t)= \frac{(\lambda t)^k*e^{-\lambda t}}{k!}$
- $t =2T_{f}$, $k=0$, ahol $t$ a *sebezhetőségi idő* és $k =0$, hogy ne érkezzen új keret a küldés során
	- $P_{0}(2T_{f}) = \frac{(\lambda*2T_{f})^0 * e^{-\lambda 2T_{f}}}{0!} = e^{-2G}$, mert $\lambda= \frac{G}{T_{f}}$
		- így $S=G*e^{-2G}$
- **Deriváljuk** $S(G) =G*e^{-2G}$-t $G$ szerint és az eredményt $0$-nak tekintve az egyenlet megoldásával megkapjuk a maximális sikeres átvitelhez tartozó $G$ értéket: $G=0.5$
- **Melyre**: $S(G)= \frac{1}{2e} = 0.18$  
- **Tehát**: a *maximális throughput* csak $18\%$-a a teljes kapacitásnak 

### Réselt ALOHA

**Ötlet**: 
- csatornát időrésekre bontjuk, melyek hossza pont egy *keret átviteléhez szükséges idő*
- átvitel csak az időrések határán lehetséges

**Algoritmus**:
- Amikor egy új $A$ keret küldésre kész:
	- Az $A$ keret kiküldésre kerül a következő időrés-határon

#### Vizsgálata

**Sebezhetőségi idő a felére csökken.**
**Mivel**:
- $P_{k}(t) = \frac{(\lambda t)^k * e^{-\lambda t}}{k!}$
**Ezért**:
- $t = T_{f}$, $k=0$, amiből megkapjuk . . .
- $P_{0}(T_{f}) =\frac{(\lambda T_{f})^0 * e^{-\lambda T_{f}}}{0!} =e ^{-G}$, ahol $\lambda = \frac{G}{T_{f}}$ és ezért: $S = G*e^{-G}$

### Adatszóró (Broadcast) Ethernet

Eredetileg adatszóró technológia

- 10BaseT és 100BaseT
- T jelzi csavart érpárt
- *Hubok* és *repeaterek* mind első rétegbeli eszközök (csak fizikai)


### Vivőjel érzékelés

#### CSMA (Carrier Sense Multiple Access)

**További feltételezés**:
- Minden állomás képes a csatornába belehallgatni és eldönteni, hogy használatban van-e átvitelre

##### 1-perzisztens CSMA protokoll

**Jellemzők**:
- vivőjel érzékelés van minden állomásnál
- folytonos időmodell használata

**Algoritmus**:
1. Keret leadása előtt belehallgat a csatornába
	- **Ha foglalt**: addig vár amíg fel nem szabadul. Szabad csatorna esetén azonnal küld. (*perzisztens*)
	- **Ha szabad**: küld 
2. **Ha ütközés volt**: állomás véletlen hosszú ideig vár, majd újrakezdi a keret leadását

**Tulajdonságok**:
- Jobb teljesítményt mutat, mint az *ALOHA protokollok*
- Terjedési késleltetés nagymértékben befolyásolhatja a teljesítményt

##### Nem-perzisztens CSMA protokoll

**Jellemzők**:
- vivőjel érzékelés van minden állomásnál
- folytonos időmodell használata
- ❗mohóság elkerülése

**Algoritmus**:
1. Keret leadása előtt belehallgat a csatornába
	- **Ha foglalt**: véletlen ideig vár, *nem figyeli a forgalmat*, majd kezdi előről a küldési algoritmust (*nem-perzisztens*)
	- **Ha szabad**: küld 
2. **Ha ütközés volt**: állomás véletlen hosszú ideig vár, majd újrakezdi a keret leadását

**Tulajdonságok**:
- Jobb teljesítményt mutat, mint az [[#1-perzisztens CSMA protokoll]] (*intuitív*)

##### p-perzisztens CSMA protokoll

**Jellemzők**:
- vivőjel érzékelés van minden állomásnál
- ❗diszkrét időmodell

**Algoritmus**:
1. Adás kész állapotban csatornába belehallgat:
	- **Ha foglalt**: vár a következő időrésig, majd megismétli az algoritmust
	- **Ha szabad**: 
		- $p$ valószínűséggel küld
		- $1-p$ valószínűséggel visszalép a szándékától a következő időrésig
		- Várakozás esetén a következő időrésben megismétli az algoritmust
		- Ez addig folytatódik:
			-  $\dots$ amíg el nem küldi a keretet VAGY
			- $\dots$ másik állomás el nem kezd küldeni, ekkor úgy viselkedik, mintha ütközés történt volna
2. **Ha ütközés történik**: állomás véletlen hosszú ideig vár, majd újrakezdi a keret leadását

**Érdekes p értékek**:
- $p = 0.1$
- $p = 0.01$
### Teljesítmény elemzés
#### Poisson-folyam

*Véletlen érkezések* egyik ünnepelt modellje a sorban állás elméletben.

**Modell feltételezései**:
- Érkezés valószínűsége egy rövid $\Delta t$ intervallum alatt:
	- Arányos az intervallum hosszával
	- Nem függ az intervallum kezdetétől (*memória nélküli tulajdonság*)
- Valószínűsége annak, hogy több érkezés történik egy rövid $\Delta t$ intervallum alatt: **közelít a nullához**
- **Pontosabban**: $P_{k}(t)=\frac{(\lambda t)^k*e^{-\lambda t}}{k!}$, ahol
	- $\lambda$ ~ érkezési ráta. **Őt kell ismernünk!**
